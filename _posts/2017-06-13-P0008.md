---
layout: post
title: Post-0008
author: sal
image: assets/images/0008.jpg
categories: [telugu]
tags: []
---
“నన్ను దోచుకొందువటే వన్నెల దొరసాని” అని చిలిపిగా అడిగి “చెలికాడు నిన్నే రమ్మని పిలువ చేరరావేలా” అని కొంటెగా ప్రశ్నించి “చిలిపి కనుల తీయని చెలికాడా” అని పొగిడి “ఎవరో నను కవ్వించి పోయేదెవరో” అంటూ వెతికి “వగలరాణివి నీవే సొగసుకాడను నేనే” అని “కిల కిల నవ్వులు చిలికి” “గాలికి కులమేది నేలకు కులమేది” అని ప్రశ్నించి “దాచాలంటే దాగవులే దాగుడుమూతలు సాగవులే “అని వారించి, “మబ్బులో ఏముంది నా మనసులో ఏముంది” అని అనుమానపడి “నీ కోసం నా గానం నా ప్రాణం” అని హామీ ఇచ్చి “పూవై విరిసిన పున్నమివేళా బిడియము నీకేలా బేలా” అని అభయమిచ్చి “ఈ నల్లని రాళ్ళలో ఏ కన్నులు దాగెనో” అని హెచ్చరించి “నీలి కన్నుల నీడల” లోనా ”అంతగా నను చూడకు మాటాడకు, వింతగా గురిచూడకు వేటాడకు” అని బతిమాలి “కనులు కనులు కలిసెను కన్నె వయసు పిలిచెను”, “ఊ అను ఊహూ అను ఔనను ఔనౌనను నా వలపంతా నీదని” చెప్పి “తెలిసిందిలే నెలరాజ నీరూపు తెలిసిందిలే”, “కనులీవేళ చిలిపిగ నవ్వెను”, “నాలోని రాగమీవె నడయాడు తీగవీవె”, “విన్నానులే ప్రియా కనుగొన్నానులే ప్రియా” అని ప్రేమ గీతాలు పాడి “అన్నయ్య సన్నిధి అదే నాకు పెన్నిధి” అని చెల్లి మనసు విప్పి “చెల్లాయి పెళ్ళికూతురాయెనె పాలవెల్లులే నాలో పొంగిపోయెనే” అని ఆనందపడి “ఇదేనా మన సాంప్రదాయమిదేనా” అని వేదన చెంది “కృష్ణా నీ పేరు తలచినా చాలు” “ఓ నాన్నా నీ మనసే వెన్న” అని పరవశించి “నీ ధర్మం నీ సంఘం నీ దేశం నువు మరవద్దు” అని హెచ్చరించి “రా వెన్నెల దొరా కన్నియను చేరా” అని ఆహ్వానించి “కనులముందు నీవుంటే కవిత పొంగి పారదా” అని పొగిడి “రింఝిం రింఝిం హైదరబాద్” అంటూ వెళ్లి “గున్న మామిడి కొమ్మ మీదా గూళ్లు రెండున్నాయీ” అని వివరించి “అణువూ అణువున వెలసిన దేవా కనువెలుగై మము నడిపింప రావా” అని ప్రార్ధించి “అనుబంధం ఆత్మీయత అంతా ఒక బూటకం” అని కలవరపడి “మము బ్రోవమని చెప్పవే సీతమ్మ తల్లి” అంటూ బ్రతిమాలి “శారదా, నను చేరగా ఏమిటమ్మా సిగ్గా, ఎరుపెక్కే లేత బుగ్గా” అని కొంటెగా పాడుకొంటూ “వస్తాడు నా రాజు ఈ రోజు” అని సెలవిచ్చి “కృష్ణవేణి, తెలుగింటి విరిబోణి, కృష్ణవేణి, నా ఇంటి అలివేణి” అని విడమర్చి “స్నేహమేరా నా జీవితం స్నేహమేరా శాశ్వతం” అని స్నేహం విలువ ఎలుగెత్తి “మల్లెకన్న తెల్లన మా సీత మనసు” అని వినుతించి “ఆనాటి హృదయాల ఆనంద గీతం ఇదేలే” అంటూ చేబుతూనే “మారాలీ మారాలీ మనుషుల నడవడి మారాలి” అని దారి చూపి “గోగులు పూచే పూగులు కాచే ఓ లచ్చ గుమ్మడీ” అని అబ్బురపడి “శివరంజనీ నవరాగినీ వినినంతనే నా” అంటూ పరవశించి “నవ్వుతారూ పకపకమని నవ్వుతారు” అని సంబరపడి “అభినవ తారవో నా అభిమాన తారవో” అని ప్రశ్నించి “జోరుమీదున్నావు తుమ్మెదా, నీ జోరెవరి కోసమే తుమ్మెదా” అంటూ ప్రశ్నించి “కలయైనా నిజమైనా కాదన్నా లేదన్నా” అన్న హామీతో “ప్రేమ తరంగాలు నవజీవన రాగాలు” అంటూ వివరించి “చందురుడు నిన్ను చూసి పక పక నవ్వాడ”ని సంబరపడి “శ్రీ సూర్యనారాయణా మేలుకో” అని తొందర చేసి “లాలి లాలి లాలీ లాలి, వటపత్రశాయీ వరహాల లాలి రాజీవనేత్రునికి రతనాల లాలి” “జోలా జోలమ్మ జోల నీలాలా కన్నులకు నిత్యమల్లె పూలజోల” అంటూ మనకు లాలి పాడి “రేపటి పౌరులం” అని హామీ ఇచ్చి “20వ శతాబ్దం ఇది” అని హెచ్చరిస్తూనే “అమ్మను మించి దైవమున్నదా” అని ప్రశ్నించి “ఒసే రాములమ్మా” అంటూ ధైర్యం చెప్పి “కంటేనే అమ్మ అని అంటే ఎలా కరుణించే ప్రతి దేవత అమ్మే కదా” అని సెలవిచ్చి “ఇదిగో రాయలసీమ గడ్డ దీని కథ తెలుసుకో తెలుగు బిడ్డ” అని వివరించి “జేజమ్మా జేజమ్మా” అంటూ నినదించి .............  <br>
 వేవేల హృదయాలను హృద్యంగా తాకిన జ్ఞానపీటం కనుమరుగయ్యిందా ??  <br>
 లేదు లేదు .... ఆ మధుర గీతాల రూపంలో ప్రతి మదిలో కనిపిస్తూనే ఉంటుంది...  <br>
 జోహార్ సి.నా.రే.