---
layout: post
title: Post-0022
author: sal
image: assets/images/0022.jpg
categories: [telugu]
tags: []
---
Whatsapp message  <br>
 .  <br>
 తెలుగు భాషని మన ఇళ్లలోనే వాడటం మానేసాం.  <br>
 ఇప్పుడు బళ్ళలో కూడా...  <br>
   <br>
 ఎప్పుడో కొన్నేళ్ళక్రితం  <br>
 నాయని జయశ్రీ రాసిన వ్యాసం....  <br>
   <br>
 "డోర్ లాక్ చెయ్యకండి"  <br>
   <br>
 ‘నేను వెళ్తున్నా, డోర్ లాక్ చేస్కో’, ‘నా కార్ కీస్ ఎక్కడ?’  <br>
 ఇందులో ‘కార్’ తప్ప అన్నింటికీ అచ్చ తెలుగు పదాలు వాడొచ్చు.  <br>
 కానీ మనం వాడం.  <br>
 ఎందుకు?  <br>
 ఇది ఈరోజు నాకు హఠాత్తుగా వచ్చిన ఆలోచన కాదు.  <br>
 చాలా రోజుల నుంచీ మనసులో నలుగుతున్న ప్రశ్నే.  <br>
 ఓ ఇరవై యేళ్ళు వెనక్కి వెళితే,  <br>
 తలుపు తాళం వేసుకో,  <br>
 గడిపెట్టుకో అనే వాళ్ళం.  <br>
 ఇవేకాదు,  <br>
 చిన్నతనంలో వినిన, వాడిన తెలుగు మాటలు మనమే మర్చిపోతున్నాం.  <br>
 నిన్నమొన్నటి వరకు మనం మాట్లాడిన మాటలు మన పిల్లలకి నేర్పించాల్సింది పోయి, మనమిలా ఎందుకు మారిపోయాం?  <br>
   <br>
 మన తెలుగులో మాటలు లేవా?  <br>
 ఎందుకు లేవు, భేషుగ్గా ఉన్నాయి.  <br>
 కానీ మనం పలకం.  <br>
   <br>
 వంటింటిని కిచెన్ చేసాం.  <br>
 వసారా వరండాగా మారింది.  <br>
 ఇలా చావడి, పంౘ, ముంగిలి, నట్టిల్లు, తలవాకిలి, నడవ, పెరడు, ఇవన్నీ మరచిపోయాం.  <br>
   <br>
 మన ఇళ్ళకి చుట్టాలు, బంధువులు రావడం మానేసారు.  <br>
 గెస్ట్‌లే వస్తారు.  <br>
 ఆ వచ్చిన వాళ్ళు మనింట్లో అన్నం తినరు.  <br>
 ఏ లంచో, డిన్నరో చేస్తారు.  <br>
 భోజనానికి కూర్చొన్నాక కంచాలు పెట్టటం మానేసి ప్లేట్లు పెడుతున్నాం.  <br>
 అందులో వడ్డించేవన్నీ రైస్, కర్రీ, గ్రేవీ, ఫ్రై, చికెన్, మటన్ వగైరాలే.  <br>
 అన్నం, కూర, ఇగురు, పులుసు, వేపుడు, కోడికూర, మాంసం తినండి అంటే ఇంకేమన్నా ఉందా,  <br>
 వాళ్ళేమనుకుంటారో అని భయం.  <br>
   <br>
 అంగడి (కొట్టు) కి వెళ్ళేటప్పుడు సంచి తీసికెళ్ళం.  <br>
 బ్యాగ్ పట్టుకుని షాప్‍కి వెళ్తున్నాము.  <br>
 అందులో వెజిటబుల్స్, ఫ్రూట్స్ వేసుకుంటాము.  <br>
 కూరగాయలు, పళ్ళు కుళ్ళిపోయున్నాయి గదా మరి.  <br>
   <br>
 ఏమండీ మీ మనవరాలికి కానుపు అయ్యిందా అని ఆ మధ్య ఓ పెద్దావిడని అడిగా.  <br>
 ఏంటమ్మా డెలివరీ అయిందా అనకుండా నువ్వింకా కానుపు అంటావేంటి? అని ఎదురు ప్రశ్న వేసింది.  <br>
 బిత్తరపోవడం నావంతయింది.  <br>
   <br>
 టీవీలో వచ్చే ఆరోగ్య కార్యక్రమాలు,  <br>
 వంటా-వార్పు కార్యక్రమాలు రోజూ చూసే వాళ్ళకి అలవోకగా ఆంగ్లపదాలు పట్టుబడతాయి మరి.  <br>
 అందుకే ఆవిడ అలా అని ఉండొచ్చు.  <br>
   <br>
 టీవీ వంటల కార్యక్రమంలో ఒకావిడ మనకి వంటకం ఎలా చెయ్యాలో చెబుతుంది.  <br>
 అది ఏ భాషో మీరే చెప్పండి.  <br>
 ‘కొంచెం సాల్ట్, మిర్చీపౌడర్, ధనియాపౌడర్, జింజర్ గార్లిక్ పేస్ట్ యాడ్‍చేసి,  <br>
 ఫైవ్ మినిట్స్ కుక్ చెయ్యలి,  <br>
 స్టౌవ్ ఆఫ్‍చేసి మసాలాపౌడర్ యాడ్ చేసి బాగా మిక్స్ చెయ్యాలి.’ ఇలా సాగుతుంది.  <br>
 మరి మన కూరలకి అల్లం, వెల్లుల్లి, ఉప్పూ, కారాల రుచులు ఎలా తగుల్తాయి?  <br>
   <br>
 నిన్న మా పక్కింటాయన వచ్చి  <br>
 ‘మా సిస్టర్స్ సన్ ది మేరేజ్ ఉందండి,  <br>
 ఊరికి వెళ్తున్నాం, ఇల్లు కాస్త చూస్తుండండి’  <br>
 అని చెప్పి వెళ్ళాడు.  <br>
 మేనల్లుడి పెళ్ళి అనడంలో ఎంత దగ్గరితనం ఉంటుంది? ఎందుకిలా ముచ్చటైన పదాల్ని వాడటానికి కూడ మనం వెనుకాడుతున్నాం?  <br>
 అమ్మ, నాన్న అని పిలవడం ఎప్పుడో మానేసాం.  <br>
 అత్త, మామ, బాబాయ్, పిన్ని, పెద్దమ్మ, పెదనాన్న  <br>
 అందరూ పోయి ఆంటీ అంకుల్ మిగిలారు.  <br>
 ఇప్పుడు అక్క, అన్నా, బావ, మరిది, వదిన, మరదలు వగైరాలంతా దూరమై  <br>
 కజిన్స్ అయిపోయారు.  <br>
   <br>
 పిల్లల్ని బడికి పంపడం కూడ మానేసాం.  <br>
 స్కూల్‍కే పంపిస్తాం.  <br>
 సరే బడికి వెళ్ళాక వాళ్ళకి ఎలాగూ ఇంగ్లీషులో మాట్లాడక తప్పదు.  <br>
 ఇంటి దగ్గరన్నా తెలుగు మాటలు మాట్లాడాలని అనుకోము.  <br>
   <br>
 మనం ఎందుకు నిన్నటి వరకు వాడిన తెలుగు మాటలని వదిలేస్తున్నాం?  <br>
 ఎక్కువ ఇంగ్లీషు పదాలు వాడితే మనకి సమాజంలో గౌరవం లభిస్తుంది అనుకుంటున్నామా?  <br>
 తెలుగు మాటలు మనకి మొరటుగా ఎందుకనిపిస్తున్నాయి?  <br>
 ఇది పరభాషా వ్యామోహం మాత్రమే కాదు.  <br>
 నాకూ ఇంగ్లీషు ముక్కలు వచ్చు,  <br>
 నేనేం తక్కువ కాదు అని మనకి మనం చెప్పుకోవడం,  <br>
 ఇతరులు అనుకోవాలన్న భావన.  <br>
   <br>
 ఇలా ఆలోచిస్తాం కాబట్టే మన తెలుగు భాషకు దిక్కులు లేకుండా పోయాయి.  <br>
   <br>
 \ఒకప్పుడు సంస్కృతం పట్ల ఇదే దృక్పథం అలవరచుకున్న తెలుగు వాళ్ళు  <br>
 తూర్పు పడమర మిగిల్చారు  <br>
 కానీ ఉత్తరం దక్షిణం మరచిపోయారు.  <br>
 ఈ కాలంలో ‘వడ’, ‘తెన్ను’ అంటే ఎవరికి తెలుస్తుంది?  <br>
   <br>
 ‘జనని సంస్కృతంబె ఎల్ల భాషలకును’  <br>
 అని భావించిన గొప్పగొప్ప పండితులు  <br>
 వారి పాండిత్య ప్రకర్ష కోసం  <br>
 తెలుగు మాటలు వదిలేసి సంస్కృతం వాడటం మొదలుపెట్టారు.  <br>
 వారి దగ్గర పాఠం వల్లెవేసిన వాళ్ళకి అదే గీర్వాణం వంటబట్టింది.  <br>
   <br>
 అదే వరవడిలో మనకి పగలు మిగిలింది, మావు చీకట్లో కలిసిపోయింది.  <br>
 ఉసురుకి ప్రాణం పోయింది.  <br>
 ఎడం దూరం అయింది.  <br>
 అన్నం తినడం మొదలు పెట్టాక కూడు చద్దిపట్టింది.  <br>
   <br>
 ప్రస్తుతం మనం సంతోష పడాలన్నా,  <br>
 బాధ పడాలన్నా,  <br>
 ఆఖరికి భయపడాలన్నా  <br>
 సంస్కృతంలోనే పడుతున్నాం.  <br>
 ఇలా చెబుతూ పోతే వీటికి అంతే లేదు.  <br>
   <br>
 వివిధ జానపద కళారూపాలలో ఉన్న ఆనాటి తెలుగు సాహిత్యం,  <br>
 శాసనాలు దేశీయ ఛందస్సు లోనే ఉండేవి.  <br>
 తెలుగు కవులు దేశి కవిత్వాన్ని వదిలి మార్గ కవిత బాట పట్టడంతో  <br>
 చాప కింద నీరులా భాషలో మార్పు వచ్చింది.  <br>
 ఇంత జరిగినా మన పల్లె పట్టుల్లో మాత్రం  <br>
 జానపద కళలు నిన్న మొన్నటి వరకు బతికే ఉన్నాయి.  <br>
 వారి నోట అచ్చ తెనుగు మాటలే వినిపించేవి.  <br>
   <br>
 ఇప్పుడు మాత్రం పల్లెలు పట్టణాలు అనే తేడా లేకుండా అందరికీ ఇంగ్లీష్ మాటలు బాగా వంటపట్టాయి.  <br>
   <br>
 ఈ మధ్య ఓ సారి ప్రయాణం మధ్యలో  <br>
 ఒక చిన్న పల్లెటూర్లో కారు ఆపి  <br>
 ఇక్కడ మంచినీళ్ళ సీసాలు ఎక్కడ అమ్ముతారు బాబూ అని ఒకతన్ని అడిగా.  <br>
 అతడు కొంచెం వింతగా నావైపు చూసి,  <br>
 మినరల్ వాటర్ బాటిల్సా మేడం? అన్నాడు.  <br>
 అవునయ్యా అన్నా.  <br>
 అలా చెప్పండి మేడం అర్థం అవుతుంది,  <br>
 అని అవి అమ్మే చోటు చూపించాడు.  <br>
   <br>
 మూలమూలలకి విస్తరించిన టివి ప్రసారాలు,  <br>
 ఇంటర్నెట్ల ప్రభావం వలన ఈ మార్పు చాల త్వరగా జరుగుతూ ఉంది.  <br>
   <br>
 భాషలో లేని పదాలను  <br>
 పరభాషల నుంచి తెచ్చుకొని వాడుకోవడం వల్ల  <br>
 ఆ భాష పరిపుష్టమౌతుంది.  <br>
   <br>
 అలాగని వాడుకలో ఉన్నమాటలని వదిలేసి  <br>
 పరభాషా పదాలు వాడటం వల్ల భాష క్షీణించిపోతుంది.  <br>
 ఇంకా సమయం మించిపోలేదు.  <br>
 ప్రస్తుతం వాడుకలో ఉన్న తెలుగు మాటలు  <br>
 అంతరించి పోకుండా ఉండాలంటే  <br>
 మనం వీలైనంత వరకు తెలుగు మాటలే వాడాలి.  <br>
   <br>
 బయటకెళితే ఎలాగు తప్పదు అనుకున్నా,  <br>
 కనీసం ఇంటి గోడల నడుమైనా ఆపని చేద్దాం.  <br>
 అవసరం లేని ఆంగ్ల పదాలకు డోర్ లాక్ చేసి,  <br>
 అచ్చ తెలుగు మాటలకు తలుపులు తెరుద్దాం