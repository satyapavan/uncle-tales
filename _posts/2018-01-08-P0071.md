---
layout: post
title: Post-0071
author: sal
image: assets/images/0071.jpg
categories: [telugu]
tags: []
---
వేదఘోష   ప్రజ్ఞాన రసపుష్టి  <br>
   <br>
 అనాదిగా మన సనాతనధర్మం పరిడమిల్లడానికి కారణం నిత్యవేదపారాయాణం. వేదఘోష గురుశిష్యుల పరంపరాగతంగా అనూచానంగా, అప్రతిహతంగా సాగుతూ వస్తున్నది. వేదఘోష వల్ల ఎన్నో ఆధిభౌతిక, ఆధ్యాత్మిక ప్రయోజనాలు ఉన్నాయని పండితులు చెప్పినా కొందరి మాటలు విని అర్ధం కాని భాషలో ఏదో అంటున్నారని మన యశస్సును మనవారే తగ్గించుకుంటున్నారు. కానీ నేటి సాంకేతిక నిపుణులు కంప్యూటర్ కి అత్యంత అనువైన భాష మన సంస్కృతం అన్నా తలకెక్కలేదు. నేడు ప్రపంచప్రజలను పట్టి పీడిస్తున్న మతిమరుపు, పార్కిన్సన్ డిసీస్, అల్జీమర్స్ లాంటి మెదడు, న్యూరోలోజికల్ డిసార్డర్స్ కి మందు కేవలం వేదపారాయణ అని నేటి సైంటిఫిక్ వ్యాసంలో నిపుణులు నిరూపించారు. “Scientific American “ అన్న ప్రపంచ ప్రఖ్యాత సాంకేతిక పత్రికలో వేదఘోష వలన మన మెదడు ఎలా అద్భుతంగా పని చేస్తుందో ప్రయోగాత్మకంగా నిరూపించారు.  <br>
 లింక్ ఇక్కడ చూడండి : https://blogs.scientificamerican.com/observations/a-neuroscientist-explores-the-sanskrit-effect/?utm_source=twitter&utm_medium=social&utm_campaign=sa-editorial-social&utm_content&utm_term=mind_blog_&sf177940867=1  <br>
   <br>
 వేదమంత్రాన్ని సుస్వరంగా ఉదాత్త, అనుదాత్త, స్వరిత, దీర్ఘస్వరితలు పొల్లుపోకుండా వర్ణ, మాత్ర, సామాలు తేడా రాకుండా గురువు గారిదగ్గర విద్యను అభ్యసిస్తారు. ఈ మంత్రాలు ఏ పుస్తకం చూసో, లేక ఏ CD నో పెట్టి నేర్చుకోక గురుముఖత: నేర్చుకుని తమ మస్తిష్కంలో భద్రపరచుకుంటారు. పండితులు కేవలం మంత్రాలు మాత్రమె కాక క్లిష్టమైన శ్లోకాలు, ఇతిహాసాలు, పురాణాలు కూడా భద్రంగా గుర్తు పెట్టుకుంటారు. ఈ రిపోర్ట్ రాసిన జేమ్స్ హర్త్జేల్ అన్న శాస్త్రవేత్త ప్రయత్నపూర్వకంగా సంస్కృతం, వేదోచ్చారణ నేర్చుకున్న తర్వాత అతడి గుర్తుపెట్టుకునే పరిధి, ఆలోచనా దృక్పధం విపరీతంగా పెరిగిందని, దానికి కారణం ఏదో ఉంటుందన్న నమ్మకంతో యూనివర్సిటీ of ట్రెంట్లో cognitive neuroscience doctoral ప్రోగ్రాంలో దీనిమీద పరిశోధనలు చెయ్యడం మొదలుపెట్టాడుట. ITPAR వారి సహకారంతో ఒకే వయసు, ఒడ్డు, పొడుగు, కుడి చేతివాటం, కన్నుల ఆరోగ్యం, అన్నే భాషలు వచ్చిన  వేద పండితుల, మరి మామూలు జనాల బ్రెయిన్ల MRIలు తీయించి వాటిని విశ్లేషణ చెయ్యగా గొప్ప విషయాలు బోధపడ్డాయి.  <br>
   <br>
 మన బ్రెయిన్లో కుడి, ఎడమ సెరిబ్రల్ hemispheres వుంటాయి. వీటిలో హిప్పోకామ్పి అన్న వాటి ద్వారా మనం గుర్తు పెట్టుకోవడం జరుగుతుంది. కుడివైపు హిప్పోకామ్పి ధ్వని, దృశ్య, పరిసర patterns అంటే నమూనాలను గుర్తుపెట్టుకుంటుంది. మెదడులో గ్రే మేటర్ ఎక్కువ వుంది అంటే ఎక్కువ భాగం పని చేస్తోందిఅన్నట్టు. కుడివైపు temporal కార్టెక్స్ గట్టి పడితే వారు సుళువుగా ఒకరి స్వరాన్ని గుర్తుపట్టగలరు, చందోబద్దంగా వినగలరు, మాట్లాడగలరు తద్వారా వారికి జ్ఞాపకశక్తి విపరీతంగా వుంటుంది అన్నది నేటి శాస్త్రం. వేద పండితులకు ఈ కుడివైపు ఉన్న కార్టెక్స్ చాలా బలంగా వుంది, కుడివైపు హిప్పోకామపి చాలా ఎక్కువ వుండడం, చాలా గ్రెమేటర్ వుండడం లాంటి లక్షణాలు MRI లో నిరూపితం అయ్యాయి. మామూలువారికన్నా సుమారు 75% చోట్లలో ఈ సంస్కృత వేద పండితులకు ఎక్కువ గ్రే మేటర్ వుంది. దీనివలన ఆయుర్వేదం ఏమి చెబుతుందంటే వీరి మానసిక రోగాలు రావడం తక్కువ, ఎప్పుడో వేదపారాయణ చేసే వీరికి మెదడు చురుగ్గా పని చేస్తూ ఉండడమే కాదు, త్వరగా గుర్తించగలరు, ఎక్కువ కాలం మతిమరపు లేకుండా బ్రతుకుతారు.  <br>
   <br>
 వేదశబ్దాన్ని ఉచ్చరిస్తే ఒక రకంగా మెదడు వ్యాయామం చేస్తూ ఉంటుంది. కాబట్టి వీరికి మరింత మెదడు పదును వుంటుంది. నిరంతరం విన్న వారికి కూడా ఆ స్వరాల పరంగా తప్పక ప్రయోజనం వుంటుంది అని వేదం చెబుతోంది. ఇది ఇంకా వాళ్ళు రుజువు చేసే క్రమంలో ఉన్నారు. కానీ ఇవన్నీ కూడా మనకు శాస్త్రం చెబుతూ వుంది, మన పెద్దలు చెబుతూనే ఉన్నారు కానీ పెరటి చెట్టు వైద్యానికి పనికి రాదు అన్నట్టు మనకు అమెరికావారో లేక జెర్మనీ వారో ప్రయోగాత్మకంగా చెబితే కానీ మనం నమ్మం, అది మనవారి ఖర్మ. అప్పటి వరకు నోరుతిరగని భాషలో ఏదో చదువుతున్నారు, వీరికి పని లేదు అంటూ పనికిమాలిన వెర్రి వాగుడు వాగుతూనే వుంటారు పనిలేని పైశాచికులు. ఈలోపు యూరోప్ లాంటి ఖండాలలో అందరూ వేదం నేర్చుకుని సంస్కృతం నేర్చుకుని ఇదిరా మీకున్న ఐశ్వర్యం కనుక్కోలేకపోయారురా అని చెబితే అప్పుడు చప్పున నాలుక కరుచుకుని ఏడిస్తే ఏమి లాభం. మెదళ్ళు పని చెయ్యని మొద్దు నాలుకలు ఎన్నైనా అన్నా కూడా మన వాంగ్మయం, మన శాస్త్ర ఔన్నత్యం, మన వేదప్రాశాస్త్యం ఎన్నటికీ తరగదు. మనం ఎంత త్వరగా తెలుసుకుని మసలుకుంటే అంత త్వరగా లాభపడతాం.  <br>
   <br>
 యోవేదాదౌ స్వరప్రోక్తో వేదాంతేషు ప్రతిష్ఠితః  <br>
   <br>
 !! ఓం నమో వేంకటేశాయ !!  <br>
 !! సర్వం శ్రీ వేంకటేశ్వరార్పణమస్తు !!