---
layout: post
title: Post-0018
author: sal
image: assets/images/0018.jpg
categories: [telugu]
tags: []
---
పెళ్ళి అంటే  <br>
   <br>
 (పెళ్ళిళ్ళ........  <br>
 సరదాలు.......  <br>
 సంబరాలు)  <br>
   <br>
 అల్లరి చేసే పిల్లాణ్ని అదుపు చేయడానికి తల్లి  <br>
   <br>
 ‘ఒరే! నీ పెళ్లి చేస్తానుండు’ అని బెదిరిస్తుంది.  <br>
 అంతే!  <br>
 వాడి అల్లరి అటకెక్కిపోతుంది.  <br>
 చేతులు కట్టుకుని మరీ నిలబడతాడు.  <br>
   <br>
 అదీ "పెళ్లి "  <br>
 అనే మాటకున్న  <br>
 "శక్తి!"  <br>
   <br>
 పెళ్లంటే నూరేళ్ల పంట అంటారు.  <br>
 ‘కాదు... కాదు  <br>
 నూరేళ్ల వంట’ అని కస్సుమంటారు  <br>
 ఆడవాళ్లు.  <br>
   <br>
 అయినా పంట లేనిదే వంట ఎక్కడుంది? ఇదోరకం అద్వైతం.  <br>
   <br>
 పెళ్లి సరసాలకు మూలం. సరదాలూ ఉంటాయి.  <br>
   <br>
 ‘తాళి కడితే ఖాళీ’ అంటారు కొందరు.  <br>
 నిజమే దంపతులు ఒకరికొకరు  <br>
 మానసికంగా  <br>
 తమ సర్వస్వం ధారపోసుకోవడంతో  <br>
 ఖాళీ అయిపోతారు.  <br>
   <br>
 ‘ఇతరులకు ఇందులో ప్రవేశం ఉండదు!’ గిలిగింతలకయినా, కౌగిలింతలకయినా ఒకరికొకరే.  <br>
   <br>
 ‘అప్పగింతలవేళ అమ్మాయికది  <br>
 ఆఖరి ఏడుపు.  <br>
   <br>
 అబ్బాయికది ఆఖరు నవ్వు’ అంటారు  <br>
 విజ్ఞులు.  <br>
   <br>
 తత్వం బోధపడితే ఏడుపైనా,  <br>
 నవ్వయినా ఒక్కటేగా.  <br>
   <br>
 ఏడ్చినా నవ్వినా  <br>
 కన్నీళ్లే అయినప్పుడు  <br>
 దాని గురించి ఆలోచన ఎందుకు?  <br>
   <br>
 ఏదో ఒకటి లేదనేదే ఏడుపునకు మూలం.  <br>
   <br>
 అది ఎంతోమందికి పెళ్లప్పటి నుంచే మొదలవుతుంది.  <br>
   <br>
 అసలు సమస్య అదే!  <br>
   <br>
 ‘మా ఆయనకు నోట్లో నాలుక లేదు’  <br>
 అని ఒకావిడ బాధపడిపోతుంటుంది. అది అనవసరం.  <br>
   <br>
 సాక్షాత్తూ బ్రహ్మకే  <br>
 నోట్లో నాలుక లేదు.  <br>
 ఆ నాలుక  <br>
 సరస్వతీదేవిది. ‘  <br>
   <br>
 మా ఆయనకు  <br>
 హృదయం లేదు’  <br>
 అని మరొకావిడ  <br>
 పతిదేవుణ్ని  <br>
 తూలనాడుతుంటుంది. అది అన్యాయం!  <br>
   <br>
 విష్ణుమూర్తికే  <br>
 సొంతానికి హృదయం లేదు.  <br>
 దానిని లక్ష్మీదేవి  <br>
 ఎప్పుడో ఆక్రమించేసింది.  <br>
   <br>
 ‘మా ఆయన  <br>
 ఒక్క అడుగు కూడా సొంతంగా వేయలేడు’  <br>
 అని ఒక ఇల్లాలు బాధపడిపోతుంటుంది.  <br>
 ఏం చేస్తాం?  <br>
   <br>
 శివుడికే ఆ పరిస్థితి లేదు. అర్ధనారీశ్వరుడాయే!  <br>
 ఒక కాలు పార్వతిదే.  <br>
 అదే ఆయన అవస్థ.  <br>
   <br>
 ఇన్ని నిజాలు తెలిసీ  <br>
 భర్తల గురించి ఆడిపోసుకోవడం ఎందుకట అంటారు కొందరు పతులు.  <br>
   <br>
 సరికొత్త మానవపరిణామ సిద్ధాంతానికీ బాటలు వేసేది పెళ్లే.  <br>
   <br>
 ‘బ్రహ్మచారీ శతమర్కటః’ అన్నారు.  <br>
   <br>
 పెళ్లి కాగానే ఆ వంద కోతులూ మాయమైపోతాయి.  <br>
   <br>
 చెప్పింది వింటూ,  <br>
 పెట్టింది తింటూ బుద్ధిమంతుడిగా మారిపోతాడు వివాహితుడు.  <br>
   <br>
 హెల్మెట్టూ  <br>
 భార్యా ఒకే రకం.  <br>
   <br>
 నెత్తిన పెట్టుకుంటే తలకాయకు  <br>
 బోలెడంత భద్రత  <br>
 అని ఒకాయన  <br>
 స్వానుభవంతో ఉపదేశించాడు.  <br>
   <br>
 పెళ్లి చేసుకొనుటయా? మానుటయా?  <br>
 అని ఈ రోజుల్లో బ్రహ్మచారులు తర్జనభర్జనలు పడుతున్నారు.  <br>
   <br>
 అయినా పెళ్లి  <br>
 చేసుకొనుటే  <br>
 ఉత్తమంబు,  <br>
 ఉత్తమంబు.  <br>
   <br>
 వెనకటికి మహాతాత్వికుడయిన సోక్రటీసును  <br>
 శిష్యుడొకరు  <br>
 ‘గురూజీ పెళ్లి  <br>
 చేసుకొమ్మని  <br>
 మావాళ్లు  <br>
 ఒత్తిడి చేస్తున్నారు.  <br>
 తమరి సలహా ఏమిటి?’ అని అడిగాడు.  <br>
   <br>
 ఆయనేమో ‘చేసుకో నాయనా’ అన్నాడు తాపీగా.  <br>
   <br>
 శిష్యుడు జుట్టు పీక్కుని ‘ఏంటి గురూజీ అలా అన్నారు?  <br>
   <br>
 మీ ఇంట్లో అమ్మగారు గయ్యాళి అని అందరికీ తెలుసు.  <br>
 అయినా పెళ్లి చేసుకొమ్మని నాకు సలహా ఇస్తున్నారు?’ అని ప్రశ్నించాడు.  <br>
   <br>
 దాంతో సోక్రటీసు  <br>
   <br>
 ‘నాయనా! పెళ్లి చేసుకుంటేనే మేలు.  <br>
   <br>
 భార్య అనుకూలవతి అయితే గొప్ప భోగివి అవుతావు.  <br>
   <br>
 కాకపోతే గొప్ప తాత్వికుడివవుతావు. ఏదయినా మంచిదే కదా!’ అన్నాడు.  <br>
   <br>
 దేవుడు ప్రతిచోటా తాను ఉండలేక తల్లుల్ని సృష్టించాడంటారు.  <br>
   <br>
 మరి అదే దేవుడు  <br>
 భార్యల్ని ఎందుకు సృష్టించాడు?  <br>
   <br>
 ప్రతి ఇంట్లో పోలీసుల్ని పెట్టలేక భార్యల్ని సృష్టించాడు.  <br>
   <br>
 భార్యే లేకపోతే ఎన్ని అరాజకాలు?  <br>
 ఎన్నెన్ని ఘోరాలు?  <br>
 ఎన్నెన్ని నేరాలు? శాంతిభద్రతల పరిరక్షకురాలు  <br>
 ఇల్లాలే.  <br>
   <br>
 ప్రతి ఇంటికి  <br>
 పెళ్లి ఇచ్చిన  <br>
 వరప్రసాదమే ఇల్లాలు.  <br>
   <br>
 అయినప్పటికీ  <br>
 ‘వివాహం ప్రకృతి,  <br>
   <br>
 వివాదం వికృతి’ అని వెనకటికి ఒకాయన ‘పెళ్లి’కిలించాడు.  <br>
   <br>
 కానీ ఈ వివాదం  <br>
 సంతోషం సృష్టించాలి.  <br>
   <br>
 సంతోషం దాంపత్యానికి సగం బలం-  <br>
 కాదు కాదు  <br>
 సంపూర్ణ బలం.  <br>
   <br>
 ఎవరు గెలిచినా  <br>
 ఇద్దరూ గెలిచినట్టే.  <br>
   <br>
 పండంటి కాపురానికి  <br>
 పది సూత్రాలు అంటారుగానీ  <br>
   <br>
 ఈ ఒక్క  <br>
 ‘మంగళ’కరమైన  <br>
 సూత్రాన్నీ  <br>
 జాగ్రత్తగా  <br>
 కాపాడుకుంటే చాలు.  <br>
   <br>
 భార్యాభర్తలన్నాక ఎక్కసక్కె  <br>
 మాడుకోకపోతే  <br>
 ఏం మజా?  <br>
   <br>
 ‘కన్యాదాన  <br>
 సమయంలో  <br>
 మీ నాన్న నా కాళ్లు పట్టుకుని,  <br>
 కడిగినప్పుడు  <br>
 నీకు ఏమి అనిపించింది?’ అని కొత్తగా పెళ్లయిన యువకుడు  <br>
 తన భార్యను అడిగాడు.  <br>
   <br>
 ఆమె తడుముకోకుండా ‘ఆయన వసుదేవుడిలా కనిపించాడండీ’ అంది నవ్వుతూ.  <br>
   <br>
 దాంతో మొగుడు కంగుతిన్నాడు.  <br>
   <br>
 ఆ మాటకొస్తే  <br>
 అతివ అంటే  <br>
 ఎక్కువగా  <br>
 మాట్లాడు వ్యక్తి  <br>
 అనేదే పిండితార్థం. పండితార్థం.  <br>
   <br>
 మూడు ముళ్లయినా,  <br>
 ఏడు అడుగులయినా ముసిముసి నవ్వులకు మూలకందాలే.  <br>
   <br>
 పూలు తలలో పెట్టినా, చెవిలో పెట్టినా పెళ్లి పెళ్లే! దానికి సాటీ లేదు!  <br>
 పోటీ లేదు!  <br>
   <br>
 ఏమంటారు మరి..