---
layout: post
title: Post-0005
author: author-4
image: assets/images/0005.jpg
categories: ['2 min read']
tags: ['telugu', '2016']
---
నవ్వుకొనుటకు మాత్రమే సుమా!!  <br>
   <br>
 దేవుని మించిన తోడు  <br>
 రాముని మించిన ఱేడు  <br>
 భర్తని మించిన పనోడు  <br>
 వెదకిన దొరకరు ఏనాడు  <br>
   <br>
 కాలము వేసెను గాలము  <br>
 పెళ్లొక మాయాజాలము  <br>
 భార్యకు భర్తే దైవము  <br>
 మరి ఎందుకు నిత్యము కయ్యము  <br>
   <br>
 రెక్కలు విరిగిన పక్షులు  <br>
 చెట్లుగ మారని విత్తులు  <br>
 కత్తులు పోయిన శూరులు  <br>
 పతులుగ మారిన పురుషులు  <br>
   <br>
 తిరిగెను ఎన్నో గుళ్ళు  <br>
 వేసెను మూడే ముళ్ళు  <br>
 వాచెను రోజూ ఒళ్లు  <br>
 అయ్యో పాపం మొగుళ్ళు  <br>
   <br>
 క్షయుడై పోయెను చంద్రుడు  <br>
 సగమై పోయెను శివుడు  <br>
 సంద్రము దాటెను రాముడు  <br>
 దేవుడి పాపమె మగడు  <br>
   <br>
 పెళ్ళాం పట్టిన పంతము  <br>
 తీర్చిన కథ సుఖాంతము  <br>
 లేనిచో సాధింపే జీవితాంతము  <br>
 ఇదే అసలు సిసలు వేదాంతము  <br>
   <br>
 రాయిని తన్నగనేల  <br>
 గోడను గుద్దుటనేల  <br>
 నిప్పున దూకుటనేల  <br>
 భర్తగ మారగనేల?  <br>
   <br>
 వచ్చెడి భావము ఆగదు  <br>
 శతకము రాసిన చాలదు  <br>
 ఇది నా భార్యకు నిజముగ నచ్చదు  <br>
 నను కొట్టక మాత్రము వదలదు  <br>
   <br>
 మూడు ముళ్ళు వేసేటప్పుడు జీవితానికి చిక్కుముళ్ళు వేసుకుంటున్నామని తెలియక మురిసిపోయి, ఆ తరువాత ఎంత ప్రమాదంలో పడ్డామో తెలుసుకుని జడిసిపోయి.. నోరెత్తలేక, చెవులు మూసుకోలేక, ముఖంతో నవ్వుతూ మనసుతో ఏడుస్తూ, జీవితమనే బండికి ఎద్దులా మారి భార్యనే వెలకట్టలేని బరువును మహరాణిలా ఎక్కించుకుని ఈడుస్తూ ఒగరుస్తూ జీవిస్తున్న ప్రతి భార్యాబాధిత భర్తకు ఈ  అష్టకం