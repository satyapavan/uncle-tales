---
layout: post
title: Post-0070
author: sal
image: assets/images/0070.jpg
categories: [telugu]
tags: []
---
అనుదినం అలసి సొలసి ఇంటికి తిరిగొస్తాను ...  <br>
 ఇప్పటికీ అర్ధం కాదు...పనిచేయటానికి బ్రతుకుతున్నానా? లేక బ్రతకటానికి పని చేస్తున్నానా అని  ??  <br>
 బాల్యం లో అందరూ మరీ మరీ అడగిన ప్రశ్న ...  <br>
 పెరిగి పెద్దయ్యాక ఏమౌతావని?  <br>
 ఆఁ... సమాధానం ఇప్పుడు దొరికింది ...  <br>
 మళ్ళీ బాల్యం కావాలని... మళ్ళీ పిల్లాడిగా మారిపోవాలని.... ...............  <br>
 మిత్రుల నుంచి దూరం వెళ్ళాక నిజం తెలిసింది...  <br>
 వాళ్ళు మిత్రులు మాత్రమే కాదు, నాకు జ్ఞానోదయం కలిగించిన దేవుళ్ళని....  <br>
 ఔను... లోకం లాజిక్కుని  చూపింది వాళ్ళే మరి..........  <br>
 జేబు నిండుగా ఉన్నపుడు ... ఈ దునియా ఏమిటో తెలిపింది వాళ్ళే...  <br>
 జేబు ఖాళీ అయినపుడు ... తన వాళ్లెవరో తెలిపిందీ వాళ్ళే...  <br>
 డబ్బు సంపాదించేటపుడు తెలిసింది...  <br>
 నా విలాసాలన్నీ అమ్మా నాన్నల డబ్బుతోనే సమకూడేవని...  <br>
 నేను సంపాదించిందంతా కనీస అవసరాలకే సరిపోతుందని...............  <br>
 నవ్వాలని అనిపించినా ... నవ్వలేని  పరిస్థితి...  <br>
 ఎలా వున్నవని ఎవ్వరైనా అడిగి నప్పుడు ---  <br>
 ఓహ్ ..నాకేం  బ్రహ్మాండంగా వున్నా... అని అనక తప్పనప్పుడు. ...  <br>
 ఏడవాలన్నా  ఏడవలేని పరిస్థితి..  <br>
 వాడికేందిరా.. దర్జాగా బ్రతుకుతున్నాడని అన్నప్పుడు...  <br>
 ఇది జీవిత నాటకం... ఇక్కడ అందరూ నటులే... నటించక తప్పదు....  <br>
 అవార్డుల కోసం కాదు... బ్రతకటం కోసం...,  <br>
 కాదు.. కాదు.. బాగా బ్రతుకుతున్నానని నమ్మించటం కోసం.  <br>
 రాతి మనిషి నిప్పురాజేయటానికి చాలా కష్టపడ్డాడట....  <br>
 ఇప్పుడు నిప్పు రాజేయాల్సిన పనే లేదు ...  <br>
 ఇక్కడ మనిషి మనిషిని చూస్తే భగ్గుమంటాడు...  <br>
 సైంటిస్టులు పరిశోధనలెన్నో చేస్తున్నారట....  <br>
 బాహ్య లోకం లో జీవం ఉందా లేదా అని....  <br>
 మరి... జీవితం  లో సంతోషం ఉందా లేదా అని మనిషి వెతకడమే లేదు !!!  <br>
 ఓజోన్ పొర డ్యామేజ్ అయి భూతాపం పెరిగుతుందని ఆందోళన ...  <br>
 ఒకరిపై ఒకరికి వుండే ఈర్ష్యా, ద్వేషాల మంటల గురించి పట్టించుకోరే...  <br>
 పెరుగుతుంది కాలుష్యం మాత్రమే కాదు .. కర్కశత్వం కూడా...  <br>
 మట్టిలో మొక్కలు నాటాలి.. మనసులో మానవత్వం నాటాలి...  <br>
 ఇదంతా గట్టిగ అరవాలి.... అందరికి చెప్పాలి....  <br>
 మళ్ళీ.. ఒక్క క్షణం... నాకెందుకులే అని...  <br>
 సమస్య నా ఒక్కడిదే కాదుగా అని...  <br>
 నా కష్టం గురించి అందరూ మాట్లాడాలి....  <br>
 పక్కవాళ్ళ కష్టం గురించి పట్టించుకునేంత తీరికెక్కడిది నాకు....  <br>
 నా పని.. నా ఇల్లు.. నా పిల్లలు.. నా...నా.. నా... తోనే నలిగిపోతున్నా...  <br>
 ప్రక్కవాన్ని నిందిస్తూ రోజు గడిపేస్తున్నా...  <br>
 జీవితమన్నది తనంత తానుగా నడచి పోతుంది…. గడచి పోతుంది....  <br>
 మనకళ్ళముందే..... మనకు తెలియకుండానే ముగిసిపోతుంది.  <br>
 చేయడానికి చాలా టైం వుందని, చావు దగ్గరకోచ్చేదాకా చోద్యం చూస్తున్నా....  <br>
 చివరికి ఉసూరంటూ కాటిదాక నలుగురి కాళ్ళతో నడిచిపోతున్నా.... కనుమరుగౌతున్నా...  <br>
 ఎవరినో అడిగాను ..అసలు నిద్రకు చావుకు తేడా ఏమిటి అని ?  <br>
 ఎవరో మహానుభావుడు ఎంతో  అందంగా సేలవిచ్చాడు !!!  <br>
 నిద్ర, సగం మృత్యువట! మరి మృత్యువు, ఆఖరి నిద్రట!!!  <br>
 అసలు ప్రశాంతంగా నిద్రించి ఎన్నేళ్ళయ్యిందో.. ఎదో ఒకనిద్ర ఆవహిస్తే అదే వరం.  <br>
 ఆనందం లేని అందం.. జవాబు లేని జీవితం.... ప్లాస్టిక్ పరిమళం.. సెల్ ఫోను సోయగం...  <br>
 ఇది నా నాగరిక జీవనం.   తెల్లారి పోతున్నది...  రోజుమారుతున్నది..  <br>
 మన జీవన యాత్ర అలాగే గడచి పోతున్నది....  <br>
 ఏంటో!! జీవితం రైలు బండి  లా తయారయింది...  <br>
 ప్రయాణం ఐతే ప్రతి దినం చెయ్యాలి... చేరే గమ్యం మాత్రం లేనే లేదు........  <br>
 ఒకడు శాసించి  ఆనందిస్తాడు ... మరొకడు ఆనందాన్ని శాసిస్తాడు ...  <br>
 ఒక రూపాయి విలువ తక్కువే....  <br>
 కానీ, అదే ఒక రూపాయిని లక్ష నుండి విడదీస్తే....  <br>
 అది లక్ష ఎప్పటికీ కాదు... ఆ లక్ష సంపూర్ణం కాదు...  <br>
 అందుకే...  మీకున్న లక్షలాది మిత్రుల్లో ... ఆ రూపాయిగా  నేను ఉండాలనుకుంటున్నా..... మిమ్మల్ని సంపూర్ణంగా వుంచాలనుకుంటున్నా...........