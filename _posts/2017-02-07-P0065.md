---
layout: post
title: Post-0065
author: sal
image: assets/images/0065.jpg
categories: [telugu]
tags: []
---
పిల్లల పై అతిమోహం వద్దు ..  <br>
 వారిని స్వశక్తితో ఎదిగేందుకు  <br>
 సహకరిద్దాం ...  <br>
 ప్రతీ తల్లిదండ్రులు చదవాల్సినది .  <br>
 ✨  <br>
 శూరసేనుడనే మహారాజు  <br>
 చాలా గొప్పవాడు.  <br>
 అతడు తన రాజ్యంలోని ప్రజలందరినీ  <br>
 కన్నబిడ్డలా చూసుకునేవాడు.  <br>
 ✨  <br>
 ఇతని పరిపాలనలో రాజ్యం  <br>
 చాలా సుభిక్షంగా ఉండేది.  <br>
 ప్రజలు ఎవరి వృత్తులను వారు  <br>
 సక్రమంగా చేసుకునేవారు.  <br>
 ✨  <br>
 అలా పరిపాలిస్తున్న మహారాజుకు ఓక కోరిక కలిగింది.  <br>
 గొంగళి పురుగు సీతాకోకచిలుక ఎలా అవుతుందో చూడాలి అనుకున్నాడు.  <br>
 ✨  <br>
 తన ఉద్యానవనంలో కొన్ని చెట్లకి గొంగళి పురుగులు ఉండడం చూసి పంట పండింది అనుకోని రోజు వచ్చి చూస్తూ ఉండేవాడు. ఒకరోజు గూడు కట్టుకొని ఉండేవి. మరలా వచ్చి చూసేసరికి సీతాకోకచిలుకలై ఎగిరిపోతూ ఉండేవి.  <br>
 ఇలా చాలారోజులు ప్రయత్నించాడు.  <br>
 కాని ఎప్పుడు సీతాకోక చిలుక పుట్టుక మాత్రం చూడలేకపోయేవాడు.  <br>
 ✨  <br>
 ఒకనాడు మంత్రిగారిని పిలిచి తన  <br>
 మనస్సులో కోరికను వెల్లడించాడు.  <br>
 మంత్రి విని వెంటనే ఆ గొంగళి  <br>
 పురుగులు ఉన్న చెట్టు దగ్గర  <br>
 భటులను నియమించి  <br>
 ''సీతాకోకచిలుక పుట్టే సమయాన్ని  <br>
 మాకు తెలియజేయండి"  <br>
 అని ఆదేశించాడు.  <br>
 భటులు అలాగే అని గొంగళిపురుగులు ఉన్న  <br>
 చెట్టు దగ్గర కాపలా కాచి సీతాకోకచిలుక పుట్టే  <br>
 సమయాన్ని మంత్రిగారికి తెలియజేయగా,  <br>
 హుటాహుటిన రాజుగారిని  <br>
 వెంటబెట్టుకొని ఉద్యానవనానికి వెళ్ళాడు.  <br>
 సరిగ్గా అదే సమయానికి గూడులో  <br>
 నుండి సీతాకోక చిలుక బయటికి  <br>
 రావడం మొదలైంది.  <br>
 ✨  <br>
 రాజుగారు ఎంతో ఆసక్తిగా చూడడం  <br>
 మొదలుపెట్టాడు.  <br>
 గూడులో నుండి మెల్లమెల్లగా  <br>
 బయటికి రావడం మహారాజు  <br>
 చూసి,  <br>
 అయ్యో! ఎంత కష్టపడుతుందో!  <br>
 పాపం అనుకోని దగ్గరికి వెళ్లి  <br>
 ఆ గూడుని తన దగ్గర ఉన్న చాకుతో చిన్నగా,  <br>
 సీతకోకచిలుకకి ఏమి కాకుండా కోశాడు.  <br>
 అది బయటికి వచ్చి క్రింద పడిపోయి గిలగిలా కొట్టుకుంటుంది.  <br>
 ✨  <br>
 అది చూసి అయ్యయ్యో ఇది ఎగరలేకపోతుంది  <br>
 అని తన చేతుల్లోకి తీసుకొని పైకి ఎగరేశాడు.  <br>
 అయినా అది ఎగరలేక క్రిందపడిపోయి ఎగరడానికి ప్రయత్నిస్తుంది. కాని రెక్కలు విచ్చుకోకపోవడంతో అలా తన్నుకొని తన్నుకొని చనిపోయింది. అది చూసిన మహారాజు  <br>
 దుఃఖించాడు.  <br>
 ✨  <br>
 మంత్రివర్యా!  <br>
 ఏమిటి ఇలా జరిగింది.  <br>
 ఎందుకలా చనిపోయింది? అని అడిగాడు.  <br>
 అప్పుడు మంత్రిగారు ఇలా అన్నారు.  <br>
 ✨  <br>
 మహరాజా! సృష్టిలో ప్రతీదీ తనకుతానుగా  <br>
 ఎదగడానికి ప్రయత్నించాలి.  <br>
 అప్పుడే తన సామర్ధ్యం ఏమిటో తెలుస్తుంది.  <br>
 ఒక విద్యార్థి విద్య నేర్చుకునేటప్పుడు గురువు శిక్షిస్తాడు.  <br>
 అలాగని గురువుకి శిష్యుడి మీద కోపం ఉంటుంది అనుకోకూడదు.  <br>
 తనను మంచి మార్గంలో పెడుతున్నాడు.  <br>
 శిక్షించకపోతేనే ప్రమాదం.  <br>
 విచ్చలవిడితనం పెరుగుతుంది.  <br>
 సర్వనాశనం అవుతాడు.  <br>
 అలాగే ప్రకృతికి లోబడి జీవులు బ్రతకాలి.  <br>
 మీరు ఏదో సహాయం చేద్దాం అనుకున్నారు.  <br>
 అది కష్టపడుతుంది అనుకుని మీరు సాయం చేయబోయారు. చివరికి చనిపోయింది.  <br>
 ఇదిగో దీన్ని చూడండి అని మరొక సీతాకోకచిలుక బయటికి రావడం చూపించాడు.  <br>
 రాజు గారు మళ్ళి దానిని బయటికి తీయడానికి వెళ్లబోతుంటే మంత్రి ఆపి,  <br>
 మహారాజా!  <br>
 ఎం జరుగుతుందో చూడండి అని అక్కడే నిలబెట్టేశాడు.  <br>
 ✨  <br>
 సీతాకోకచిలుక తన చుట్టూ ఉన్న వలయాన్ని చీల్చుకువచ్చి రివ్వున ఆకాశానికి ఎగిరింది.  <br>
 అప్పుడు  <br>
 మహారాజా! చూశారా!  <br>
 ఇది ప్రకృతి సహజంగా తనకు తానుగా పోరాడి బయటికి రావడం వలన తన ఇంద్రియాలలో బలం పెరిగింది.  <br>
 దానివలన దాని రెక్కలు పటిష్ఠమై ఎగరడానికి సహాయపడ్డాయి.  <br>
 ఇందాక మీరు అది ఎక్కడ కష్టపడుతుందో అని, కష్టపడకుండా సుఖపెట్టాలని వలయాన్ని చీల్చేసారు.  <br>
 దానివలన సీతకోకచిలుకకి కష్టపడాల్సిన పనిలేక బలం సరిపోక రెక్కలలో బలం చాలక ఎగరలేక చనిపోయింది.  <br>
 ✨  <br>
 అర్థమైందా మహారాజా! ప్రతిజీవికి పరమాత్మ  <br>
 స్వయం శక్తిని ఇచ్చాడు.  <br>
 దానిని ఎవరివారిని తెలుసుకోనివ్వాలి.  <br>
 ✨  <br>
 అలాకాకుండా ఎక్కడ కష్టపడతారో అని ఆ జీవి కష్టం కూడా మనమే పడితే ఇదిగో అనవసరంగా నాశనం చేసినవారం అవుతాము. అని చెప్పగా మంత్రిగారికి కృతజ్ఞతలు తెలియజేసి సన్మానించి బహుమతులు ఇచ్చాడు.  <br>
 దీనిని ఆదర్శంగా తీసుకొని ఇంకొంత పరిపాలనకు వాడుకున్నాడు.  <br>
 ✨  <br>
 ఈ కథ ఇప్పటి తల్లిదండ్రులకు సరిగ్గా  సరిపోతుంది.  <br>
   <br>
 ✨