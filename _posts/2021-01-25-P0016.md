---
layout: post
title: gjS vDFv JDFPbhdfh
author: sal
image: assets/images/0016.jpg
categories: [telugu]
tags: []
---
వివాహ   విషయం లో జాతక పొంతన   కొన్ని అపోహలు.  <br>
   <br>
 ఈ మధ్య మా స్నేహితుడు ఒకరు ఫోన్ చేసి ఇలా అడిగారు ' విశ్వ పతి గారు , ఈ మధ్య మా అమ్మాయి వివాహ విషయం లో అమ్మాయి , అబ్బాయి ల జాతకాలు తీసుకుని నలుగురికి చూపించాను...వీరిలో ఇద్దరు ఈ జాతకాలు అస్సలు కలవవు అనీ , ఇద్దరు బ్రహ్మాండం గా కలుస్థాయిని అన్నారు...వీరిలో ఎవరిని నమ్మాలి ? నలుగురూ పేరున్న జ్యోతిష్కులు సార్ !...నాకు ఏమీ అర్ధం కావటంలేదు.... ఏమి చెయ్య మంటారో మీరే చెప్పండి ...మీరు ఎలా చెప్తే అలా నడుచు కుంటాము అన్నారు...  <br>
   <br>
 ఇటీవల కాలం లో ఇటువంటి పరిస్థితి ఎందరో ఎదుర్కుంటున్నారు...ఇలా ఎందుకు జరుగతుంది ?...ఒకే జాతకాన్ని నలుగురు నాలుగు విధాలుగా ఎందుకు చెప్తారు ?...ఇది ఆ తల్లి తండ్రులను ఎంత అయోమయం లో పడ వేస్తుంది ?....ఇక్కడ నేను రాసే నాలుగు మాటలు జాగ్రత్తగా చదవండి...అన్నిటి కంటే ముఖ్య మైనదీ...ఒక జంట జీవితం జరగడం లో జాతక బలం కేవలం అయిదు శాతం మాత్రమే...అలాగే ముహూర్త బలం కేవలం అయిదు శాతం మాత్రమే....అంటే మీరు ఈ భూ మండలం పై ప్రస్తుతం ఉన్న గొప్ప జ్యోతిష్కుల వారి చేత అబ్బాయి , అమ్మాయి ల జాతక చక్రాలు పరిశీలించి.  వివాహ. నిర్ణయం  చేసినా  ఆ జంట జీవితం ఎలా గడుస్తుంది అన్న దానిపై   అది  అయిదు శాతం మాత్రమే  ప్రభావం ఉంటుంది....అలాగే అంత మహానుభావుని చేత వివాహ ముహూర్తం పెట్టించిన అది కేవలం అయిదు శాతం మాత్రమే ప్రభావం ఉంటుంది....మిగిలిన తొంభై శాతం వారి జీవితం వారి వారి పూర్వ జన్మ కర్మ ఫలాలను అనుసరించి వారి జీవితం సాగుతుంది....అంతే గానీ జాతక పొంతన , ముహూర్త బలం ఒక జంట జీవితాలను పూర్తిగా నిర్దేశించవు ....అలాగని అస్సలు చూడద్దు అనటల్లేదు....కానీ మరీ మూర్ఖత్వానికి పోవద్దు అంటున్నాను....  <br>
   <br>
 అసలు ఒక విషయం తెలుసా ?...,పూర్వ కాలంలో జాతక పొంతనకు అస్సలు ప్రాధాన్యం ఇచ్చేవారు కాదు...అసలు చూసేవారే కాదు...కేవలం వివాహ ముహూర్తానికి జ్యోతిష్కుల వారిని సంప్రదించే వారు...మనకు తెలిసిన అందరి జంటల జీవితాలూ బ్రహ్మాండం గా నడిచాయా ?... వాళ్ళ పెళ్ళిళ్ళు గొప్ప జ్యోతిష్కుల చే నిర్ణయించ బడ్డవే కదా...మరి కొందరికి రెండు సంవత్సరాల కే విడాకులు దాకా వెళ్ళడం...కొందరికి సంతానం లేక పోవడం...కొందరికి జీవితం సాఫీగా గడవక పోవడం....ఇలా ఎందుకు అవుతుంది ?...  <br>
   <br>
 జ్యోతిష్య శాస్త్రం మహోన్నత మైనది...ఇప్పటి కాలంలో వున్న గణిత , భౌతిక , రసాయన , ఇంజనీరింగ్ ఇలా అనేక శాస్త్రాలకు మూలాలు మన జ్యోతిష్య శాస్త్రం లోనే  ఉన్నాయి...  <br>
   <br>
 మరొక ముఖ్య విషయం...ఇందులో జ్యోతిష్కుల ను తప్పు పట్ట కూడదు...మన పూర్వ జన్మల కర్మ ప్రభావం ఎంతగా ఉంటుందంటే మన జాతకం చూసే గొప్ప జ్యోతిష్కుల వారిని ఒక మాయ కప్పేస్తుంది...వారికి యదార్థం కనపడదు...ఇది మీరు గట్టిగా గుర్తు ఉంచు కోవాలి ...పూర్వ జన్మ కర్మల ప్రభావం అంత గట్టిది...అందుకే ఒక్కో జ్యోతిష్యులు వారికీ ఒక్కోలా కనిపిస్తుంది...  <br>
   <br>
 అందుకే ఏ మనిషి జీవితం ఏ జ్యోతిష్యులు వారూ అన్నీ విషయాలూ కరెక్ట్ గా చెప్పలేరు...కర్మ బలం అంతటిది...  <br>
   <br>
 అలాగే కొందరు అనవసరం గా కొన్ని  నక్షత్రాలు మాత్రమే చూస్తాము అంటూ వెల్లాడు తారు...ఇంత కంటే మూర్ఖత్వం మరొకటి లేదు...  <br>
 కేవలం నక్షత్రం మాత్రమే చూసి వివాహం నిర్ణయించ వచ్చు అని ఎక్కడా లేదు...జాతక పొంతన చూసేటప్పుడు మొత్తం రెండు జాతకాలను వివరంగా గా చూడాలి...అంతే   తప్ప ఒక్క     నక్షత్రం గురించో , ఒక్క రాశి గురించో కాదు...  <br>
   <br>
 అలాగే  చాలా మందికి కొన్ని నక్షత్రాలలో జన్మించిన వారి పై అశాస్త్రీయ , హేతు బద్ధం కానీ ఆలోచనలు వుంటాయి... ఉదాహరణ కి మూల నక్షత్రం లో వున్న పిల్ల ని చేసుకుంటే మూల వున్న ముసలమ్మ పోతుంది అని , మావ గారు పోతారు అనే...ఇలా అపనమ్మకం లు వున్నాయి...ఇది ఏ మాత్రం అర్థం లేనిది...ఉదాహరణకి మన దేశం లో 120 కోట్లు ఉన్నారు అనుకుందాము...మనకు వున్న నక్షత్రాలు 27 కదా...అంటే ప్రతీ నక్షత్రానికీ సుమారుగా అయిదు కోట్ల మంది వుంటారు అవునా...అందులో సగం మంది ఆడ పిల్లలు అనుకుందాము...అంటే ఈ రెండు కోట్ల మందికి పెళ్లి అవ్వగానే వాళ్ళ మామ గార్లు కాలం చెయ్య వలిసిందేనా ?...ఇంత కంటే అర్ధ రహితం ఇంకా ఏమైనా ఉందా ?...అలాగే ఆశ్లేష అంటే అత్త గారికి ఏదో అవుతుంది అని...ఇవన్నీ అపోహలు...రెండు కోట్ల మంది పిల్లల అత్త గార్లు హరీ అంటల్లేదు కదా!....  <br>
   <br>
 నాకు తెలిసిన ఒక గొప్ప జ్యోతిష్య శాస్త్ర వేత్త వారి కుమారునికి వివాహం చేశారు...వచ్చిన అమ్మాయి ఆ కుటుంబాన్ని ఎంత వేధించింది అంటే చివరకు విడాకులు ఇచ్చే వరకూ వెళ్లింది...వారు అన్నీ చూసే ఈ వివాహం చేశారు కదా...మరి ఇలా ఎందుకు జరిగింది?...అదే పూర్వ జన్మల కర్మ బలం...ఎన్నో యాగాలు చేసిన వారు తన కుమారుని వివాహ విషయం లో ఎంతో క్షోభ పడి చివరికి కొంత కాలం క్రితం దురదృష్ట వశాత్తూ కాలం చేశారు కూడా...చూసారా విధి ఎంత బలీయ మైనదో !  <br>
   <br>
 మనం అందరం ఒక్కటి గుర్తు ఉంచుకోవాలి... ఏ మనిషి స్వభావాన్ని కేవలం వారు పుట్టిన నక్షత్రం బట్టో , రాశి బట్టో , పుట్టిన తేదీ బట్టో , పుట్టిన నెల బట్టో నిర్ణయించ కూడదు...అలాగే ఒక వ్యక్తి జీవితం కేవలం ఈ అన్నిటి బట్టే సాగదు...ఎన్నో పూర్వ జన్మల కర్మ ఫలాలను బట్టి నడుస్తుంది... ఏ నక్షత్రం అశుభం కాదు... ఏ రాశీ అశుభం కాదు...ఒక నక్షత్రం లో పుట్టారని ఎవ్వరినీ నిందించ కూడదు... అంత కంటే తప్పు మరొకటి లేదు...  <br>
   <br>
 ఇదంతా ఎందుకు చెప్తున్నాను అంటే కొందరు తల్లి తండ్రులు కేవలం కొన్ని నక్షత్రాలు మాత్రమే చూస్తాము అంటూ పిల్లల వివాహాలు చాలా ఆలస్యం చేసుకుంటున్నారు...అతి సర్వత్ర వర్జయేత్ అంటారు కదా పెద్దలు...ఏదీ విపరీతం గా ఆలోచించ కూడదు...  <br>
   <br>
 ఈ విషయాలు దయచేసి వక్రీకరించ వద్దనీ ,  ఎవ్వరినీ కించపరచడానికి రాసినవి కాదనీ , ముఖ్యం గా జ్యోతిష్యులు ఎవ్వరినీ అవమానించడానికి కాదనీ , అందరూ సంతోషంగా  జీవించాలి అని  రాసినవి అనీ ,      సహృదయం తో స్వీకరించమనే అందరినీ ప్రార్ధిస్తున్నాను...లేని పోని అపోహలకు పోయి మీ జీవితాలలో ప్రశాంతత పోగొట్టు కోవద్దు అని కోరుతున్నాను...  <br>
   <br>
 శ్రీ లక్ష్మి శ్రీనివాస కటాక్ష సిద్ధిరస్తు...  <br>
 సర్వేజనా సుఖినోభవంతు  <br>
   <br>
 వి
