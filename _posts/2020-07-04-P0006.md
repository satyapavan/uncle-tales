---
layout: post
title: వంటింటి వైపు రాగానే తియ్యటి వాసన
author: sal
image: assets/images/0006.jpg
categories: [telugu]
tags: []
---
ఇల్లాలే ఆధారం  <br>
   <br>
 మా పక్క పోర్షన్ లో ఒక్క యువ జంట ఉంటారు...  <br>
 వాళ్ళిద్దరూ సాఫ్ట్వేర్ ఇంజనీర్లు...  <br>
 ఇంకా పిల్లలు లేరు....  <br>
 ప్రస్తుత పరిస్థితి వలన ఇంట్లో ఉండి పని చేసుకుంటున్నారు...  <br>
 ఆ ఆఫీస్ పని...ఈ పనిమనుషులు రాకపోవడం వలన ఇంట్లో పనులు చేసుకోవడం వాళ్ళ వల్ల కాక అతలాకుతలం అయిపోతున్నారు...  <br>
 కానీ తప్పదు కదా...  <br>
   <br>
 "ఏదో ఈ పూట అలిసిపోయాం ఆన్ లైన్ లో ఫుడ్ తెప్పించేసుకుందాంలే అనే రోజులు కూడా కాదు..."  <br>
 చచ్చినట్లు ఇంట్లోనే ఏదో వండుకుని తినాల్సిందే...  <br>
 ఇలాంటి రోజులు వస్తాయని ఎవ్వరూ ఊహించలేదు ఎప్పుడూ...  <br>
   <br>
 నా కైతే ఈ పనులు అవీ అలవాటే...  <br>
 ఏదో అంట్లు తోముకోవడం..ఇల్లు తుడుచుకోవడం తప్పినా..మిగిలిన పనులు చేసుకోక ఎప్పుడూ తప్పదు...  <br>
 వంట అనేది అనివార్యం...  <br>
 అది కాకుండా ఇల్లు శుభ్రం చేసుకోవడం చాలా పెద్ద టాస్క్...  <br>
 కుర్చీలు, టేబుల్, సోఫాలు తుడుచుకోవడం...కిచెన్ లో అంతా శుభ్రం గా పెట్టుకోవడం...  <br>
 బాత్రూములు కడగటం నేనే చేసుకుంటాను...  <br>
 ఇల్లు నీట్ గా పెట్టుకోవడం లో నాకు చాలా సంతృప్తి ఉంది...  <br>
 అది చాదస్తం గా ఇంట్లోవాళ్ళు తీసి పడేసినా నేను చేస్తూనే ఉంటాను...  <br>
 ఇంట్లో ఎక్కడైనా కూడా వేలితో రాస్తే దుమ్ము అంటుకోకూడదని నా పాలసీ...  <br>
 అద్దం లా ఉంచుతాను...  <br>
 కానీ వయసు 50 దాటాక కొంచెం కష్టమనిపిస్తోంది...  <br>
 ఇలా పైకి అనుకుంటే..."నిన్ను ఎవరు చేయమన్నారు..?  <br>
 అలా వదిలేయొచ్చు కదా అంటారు" ఆయన..పిల్లలూ కూడా...  <br>
 ఇప్పుడు పిల్లలు ఇక్కడ మా దగ్గర ఉండటం లేదు...నేను ఆయనే ఉంటాం...  <br>
 అయినా నేను మారలేదు...వంట నా హాబీ..  <br>
 రుచికరంగా ఎప్పుడూ వంట చేయాలనుకుంటాను...వెరైటీస్ కూడా చేయడం ఇష్టం..  <br>
 ఈ మానసిక సంతృప్తి ముందు నా శారీరిక శ్రమని అస్సలు పట్టించుకోను...  <br>
   <br>
 అయితే ఈ రోజు...పక్క పోర్షన్ లో వాళ్ళింటికి ఇద్దరు వచ్చి ఏవో పనులు చేసి వెళ్లారు...కొంచెం హడావిడి గా అనిపించి  ఏంటా అని ఆ అమ్మాయి కనపడినప్పుడు అడిగితే...  <br>
 ఏం లేదాంటీ ఈ రోజు లో  ఆన్లైన్ లో చూసి... నవీన్ మా బాత్రూములు కడగటానికి, ఫ్యాన్లు తుడవడానికి ఇద్దరి పనివాళ్ళని పిలిచాడు...  <br>
 వాళ్లొచ్చి ఆ పని చేసి వెళ్లారు...  <br>
 అవన్నీ మేమెక్కడ చేసుకోగలం చెప్పండి అంది...  <br>
   <br>
 "ఓ..అవునా అలా చేసే వాళ్ళు కూడా ఉన్నారా...  <br>
 ఎంత తీసుకున్నారేంటి అని అడిగాను నేను..."  <br>
   <br>
 రెండు బాత్ రూమ్ లు కడిగి ...నాలుగు ఫ్యాన్లు తుడవడానికి రెండు వేలు తీసుకున్నారు...  <br>
 వాళ్ళు ప్రొఫెషనల్ ఆంటీ..చాలా బాగా క్లీన్ చేశారు అంది  <br>
 ఆ అమ్మాయి...  <br>
 కాసేపు  పిచ్చాపాటి మాట్లాడి ఇంట్లోకి వచ్చేసాను...  <br>
   <br>
 కానీ.. నా బుర్రలో ఒక ప్రశ్న తొలిచేస్తోంది...  <br>
 ఒక్కసారి బాత్రూములు కడిగి ఫ్యాన్లు తుడిస్తే ..రెండు వేలు అయితే...  <br>
 ఈ లెక్కన నేను పాతికేళ్లుగా రోజూ బాత్రూములు అద్దంలా కడుగుతూ...  <br>
 నెలకి రెండుసార్లు ఫ్యాన్లు తుడుస్తూ...రోజూ ఇల్లంతా డస్టింగ్ చేస్తూ...  <br>
 రుచికరంగా వంటలు చేస్తున్న నాకు ఎంత రావాలి...?  <br>
 నేను ఎంత సంపాదించి ఉండేదాన్ని...  <br>
 ఆలోచిస్తే నేను ఎంత దోపిడీకి గురయ్యానో కదా అనిపిస్తోంది...  <br>
   <br>
 కనీసం నా పనికి నెలకి నాకు పదివేలు ఇచ్చినా...ఇరవైదు సంవత్సరాల నా సంపాదన ఈ పాటికి 25 లక్షలు దాటి ఉండేది...నాకంటూ బాంక్ బాలన్స్ ఉండేది...  <br>
 ఏ ఉద్యోగం చేసి రిటైర్ అయినా ఏవో ఫైనల్ బెనిఫిట్స్ అంటూ ఉంటాయి...  <br>
 ఈ ఇల్లాలి ఉద్యోగానికి ఏదీ లేదు...  <br>
   <br>
 నీ ఇల్లు నువ్వు చేసుకున్నావు...ఇందులో గొప్ప ఏముంది అంటారు..  <br>
 నాకు ఎవ్వరూ లోటు చేయరు ఇంట్లో..ఏది కావాలంటే అది కొనిచ్చే భర్త...పిల్లలు ఉన్నారు...  <br>
 కానీ ఏదైనా ఎవరో కొనివ్వాల్సిందే... నాకంటూ ఒక పైసా లేదు..  <br>
 అంతా నీదే కదా అంటారు తను....  <br>
 నిజమే...అంతా నిజమే...  <br>
 కానీ ఏదో లోటు గా అనిపిస్తోంది ఈ రోజు...  <br>
 నన్ను అందరూ ఉపయోగించేసుకున్నారనే బాధ...  <br>
   <br>
 లాభం లేదని తనతో అదే... మా వారి దగ్గర నా అక్కసు వెళ్ల గక్కాను....  <br>
 తను పకపకా నవ్వుతూ అన్నారు...  <br>
 ఓ...ఇదా నీ బాధ...  <br>
 పక్కవాళ్ళింట్లో గంట పని చేసి వాళ్ళు రెండువేల తీసుకు వెళ్లిపోయారు....  <br>
 అంతవరకే వాళ్ళ సంబంధం...  <br>
 వాళ్ళు పని చేసి వెళ్లారని, చేయించుకున్న వాళ్ళకి ఎలాంటి ఫీలింగ్ ఉండదు...ఎందుకంటే వాళ్ళు డబ్బిచ్చేసారు కాబట్టి...  <br>
 చేసిన వాళ్ళు కూడా ఈ చేయించుకున్న వాళ్ళని బయటికి వెళ్ళగానే మర్చిపోతారు...  <br>
 అక్కడ డబ్బుతోనే సంబంధం...అంతే..!!  <br>
   <br>
 కానీ నువ్వు అలా కాదే...  <br>
 నువ్వు అలా పని చేసి నన్ను పిల్లల్ని  చూసుకున్నావు కాబట్టే...  <br>
 నేను ఇన్నేళ్లు ప్రశాంతంగా ఉద్యోగం చేసుకోగలిగాను...  <br>
 మన పిల్లలిద్దరూ బ్రహ్మాoడం గా చదువుకుని చక్కగా సెటిల్ అయ్యారు....  <br>
 మేము ఎప్పుడూ నీ దగ్గర బయట పడక పోవచ్చు...నీ  <br>
 మొహం మీద పొగడక పోవచ్చు...  <br>
 మా మనసులో నీ పట్ల కృతజ్ఞత ఎప్పుడూ ఉంటుంది...  <br>
   <br>
 పిల్లలు ఇప్పటికీ మాటల్లో అంటూనే ఉంటారు...  <br>
 అమ్మ ఎంత చేసింది మాకు...కాలేజ్ లోకి వచ్చినా మాకు తినిపించేది...ఎంతో రుచికరం గా వంటలు చేసి పెట్టేది...  <br>
 అంత ఓపిక మాకు ఉంటుందా అనిపిస్తుంది అని....  <br>
   <br>
 నువ్వు లేకపోతే మేము లేము...  <br>
 ఈ ఇల్లు ఇంత ప్రశాంతంగా ఉండి... మేము హ్యాపీ గా ఉండటానికి మూలం నువ్వు...  <br>
 నిజం చెప్తున్నా...నాడబ్బు అంతా నీదే...  <br>
 నీకు ఒక రేట్ కట్టి ఇచ్చి నిన్ను అవమానించడం నాకు ఇష్టం లేదు...  <br>
   <br>
 నీకో సంగతి తెలుసా మన బాంక్ బాలన్స్ అంతా నీపేరు మీదే ఉంది....  <br>
 టాక్స్ తక్కువ పడుతుందని నీ పేరు మీదే వేసా...  <br>
 ఈ ఇల్లు కూడా నీ పేరు మీదే ఉంది...  <br>
 ఏరోజైనా నీకు కోపం వచ్చి "ఇది నాయిల్లు...బయటికి పో" ..అంటే నేను బయటికి పోవాల్సిందే అన్నారు నవ్వుతూ....  <br>
 నాకూ నవ్వొచ్చింది తన మాటలకి...  <br>
   <br>
 పిల్లలకి నువ్వు ఇలా ఫీల్ అవుతున్నావని చెప్తే...నెలకి ఏభైవేలు నీకు పంపించగలరు...  <br>
 నేను మనకి ఉన్నది చాలు అని ఒక్క పైసా కూడా వాళ్ళని అడగను...  <br>
 నువ్వు జీవం మాకు...ఈ ఇంటికి మహారాణివి...మేమందరం నీ మీదే ఆధారపడి ఉన్నాం అన్ని విధాలా...  <br>
 నీలో ఇలాంటి అసంతృప్తి ఉందని ఈరోజు వరకూ మా కెవ్వరికీ తెలీదు...  <br>
   <br>
 పనమ్మాయికి ఇంకో వెయ్యి రూపాయలు ఇచ్చి నీకు అవసరమనుకున్న పనులన్నీ చేయించుకో...  <br>
 నేను వద్దన్నానా...  <br>
 నువ్వు సంతోషంగా ఆరోగ్యంగా ఉంటేనే మేమూ బాగుంటాం.. అది గుర్తు పెట్టుకో అన్నారు...  <br>
   <br>
 నేను నవ్వుతూ..."చాలు చాలు...  <br>
 నా ఆలోచన ...ఎంత మూర్ఖం గా ఉందో అర్ధమయ్యింది ఇది మనసులో పెట్టుకోకండి అన్నాను"  మనస్ఫూర్తిగా...!!  <br>
   <br>
 అవును ఇది నా ఇల్లు..వీళ్లంతా నా వాళ్ళు అనుకున్నాను సంతృప్తి గా...  <br>
 ఈ సంతృప్తి ఎన్ని లక్షలు పెడితే వస్తుంది..?  <br>
 ఇంకెప్పుడూ నేను ఇలా ఆలోచించకూడదు గట్టిగా అనుకున్నాను....
