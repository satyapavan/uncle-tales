---
layout: post
title: Post-0015
author: sal
image: assets/images/0015.jpg
categories: [telugu]
tags: []
---
_*పిల్లకు పేరు కావాలి*_  <br>
   <br>
 “మీరే ఎలాగైనా సాయం చెయ్యాలి. ఎంతో మందిని అడిగాను. ఎవరూ నా బాధ అర్థం చేసుకోలేకపోయారు.“  <br>
   <br>
 “ఏవిటో నీ కష్టం?”  <br>
   <br>
 “పిల్ల పుట్టి మూడేళ్ళైంది. రేపు స్కూల్లో పడేయాలి. ఇంతవరకు పేరు పెట్టలేకపోయాము. నెట్ సెర్చ్ చేశాము. పుస్తకాలు వెతికాము. సరైన పేరు దొరకలేదు. ఎవరో మీ పేరు చెప్పి మీదగ్గరకెళ్ళమన్నారు."  <br>
   <br>
 “ఎలాంటి పేరు కావాలి?”  <br>
   <br>
 “ఆ పేరు మా పిల్లకు మాత్రమే ఉండాలి. ఇంకెవరూ పెట్టుకోకూడదు."  <br>
   <br>
 *_"సూర్యకాంతం_* పెట్టు. అదైతే నాకు తెలిసి ఎవడూ పెట్టుకోరు.”  <br>
   <br>
 “కానీ పేరు విచిత్రంగా ఉండాలి. మా బావ, కూతుళ్ళిద్దరికీ *_పండు వెన్నెల_*, *_నిండు పున్నమి_* అని పెట్టాడు. అట్టాంటి పేర్లు ఎవరికీ లేవని పొగరుతో విరగబడుతున్నాడు. వాటిని తలదన్నే పేరు పెట్టాలి.”  <br>
   <br>
 “మీ బావగాడి చెంప  మీద కొట్టి నట్టుండే పేర్లు చెప్తా రాసుకో! *_పట్ట పగలు_*, *_చిమ్మ చీకటి_*, *_మిట్ట మధ్యాహ్నం_*."  <br>
   <br>
 “మా పిల్ల పేరు ఫైనలైజ్ అయ్యే వరకూ ఈ పేర్లు ఎక్కడా లీక్ చెయ్యొద్దు సార్, ప్లీజ్!”  <br>
   <br>
 “సర్లే ఎవరికీ చెప్పనులే. అయినా ఎందుకోయ్ అంత టెన్షన్?”  <br>
   <br>
 “పిల్లకు పేరు పెట్టే ఉద్దేశమేమైనా ఉందా? అసలేమైనా ప్రయత్నం చేస్తున్నావా? అని రోజూ మా ఆవిడ తిడుతోంది సార్!”  <br>
   <br>
 “నీ మాటల్లోనే రెండు పేర్లు దొరికాయి, *_ఉద్దేశ,_* *_ప్రయత్న_*. ఇంతకూ మీ ఆవిడ ఏమని తిడుతోంది నిన్ను?"  <br>
   <br>
 “వేస్టు గాడినంది.”  <br>
   <br>
 “వేస్టు అంటే వ్యర్థము. దొరికింది. *_వ్యర్థ_* super name!"  <br>
   <br>
 *_“శాన్వి_* అనీ *_శ్రాగ్వి_* అని పెడుతున్నారు కదా, వాటికి అర్థం ఏవిటండీ?”  <br>
   <br>
 “మీ ఆవిడ అందని కాదుగానీ, నిజంగానే super వేస్టుగాడివోయ్. పేరుకు అర్థమేంటి. పేరుకు అర్థo ఉండక పోవడమే ఇప్పటి ట్రెండ్. మా బాబాయి మనవరాళ్ళ పేర్లేవిటనుకున్నావు? పెద్దదాని పేరు *_శ్మశాన_*, చిన్న దాని పేరు *_వాటిక_*. ఎలా ఉన్నాయి?”  <br>
   <br>
 “బ్రహ్మాండంగా ఉన్నాయి సార్. కాదేదీ పేరు కనర్హం, అన్నమాట!”  <br>
   <br>
 “మరే.. ఇప్పుడు నువ్వు మాట్లాడిన దాంట్లో కూడా రెండు పేర్లున్నాయి- *_బ్రహ్మాండ_*, *_అనర్హ._*"  <br>
   <br>
 “మీరు శూన్యం లో నుండి కూడా పేర్లు తీస్తున్నారు సార్!”  <br>
   <br>
 *_"శూన్య_* ఇదేదో బాగుందయ్యా!  <br>
   <br>
 “బుర్రలో ఆ తెలివి ఉండాలి. ఏది చూసినా పేరు తట్టాలి. మా తమ్ముడు ఓ రోజొచ్చి, “అన్నయ్యా, పిల్లల పేర్లు పెట్టడం విషమ సమస్యైంది అన్నాడు. అంతే పిల్ల పేరు - *_విషమ_*, పిల్లాడి పేరు - *_సమస్య్_*, ఎలా ఉన్నాయి?“  <br>
   <br>
 “నా శ్రాద్ధంలా ఉన్నాయి.”  <br>
   <br>
 “ఆహా, *_శ్రాద్ధ_*.. new one, ఉండు బుక్కు లో రాసుకుంటా.”  <br>
   <br>
 “మా అమ్మ శివుడి పేరుమీద *_శివకుమారి_* అని పెడతానంటుంది.”  <br>
   <br>
 “అలా రొటీన్ పేర్లు పెట్టావో, నువ్వూ మీ ఆవిడా కలిపి ఒకే తాడుకు ఉరేసుకోవాలిన పరిస్తితి వొస్తుంది. ముందే చెప్తున్నా, జనాలు నిన్ను కాకులైపొడుస్తారు.”  <br>
   <br>
 “కోప్పడకండి సార్!”  <br>
   <br>
 “రొటీన్ కు భిన్నంగా ఆలోచించవయ్యా. *_శివకుమారి_* కామనే గదా, *_శవ కుమారి_* అని పెట్టు.”  <br>
   <br>
 “గురువుగారూ, ఇంతకూ మీ పిల్లల పేర్లు ఏవిటండీ?”  <br>
   <br>
 “ఎవరికీ లేని పేర్లు పెట్టాలని అమ్మాయి పేరు - *_సామూహిక_*, అబ్బాయి పేరు - *_అత్యాచార్_* పెట్టాను. పొద్దున్న లేస్తే పేపర్ నిండా అవే. అవింకెవరైనా పెట్టుకుంటారేమోనని కంటినిండా నిద్రపోయింది లేదు. అంతా నా ఖర్మ.”  <br>
   <br>
 “ఖర్మ, గురువుగారూ.. ఎంత బాగుందో. కాపోతే మా వంశానికి నాగదేవత పేరుతో కలిపి పెట్టుకోవాలి. *_నాగ ఖర్మ_* అని పెట్టుకోమంటారా?"  <br>
   <br>
 “మళ్ళీ ఇదొకటా?”  <br>
   <br>
 “అవును సార్. మా కజిన్ల పేర్లు *_నాగ భీభత్స్_* , *_నాగ ఢిబంక్_*, *_నాగ హిడింబ్_*, మా అన్నయ్య తన పిల్లలకు *_సర్ప జగదేక్_*, *_నాగ అతిలోక్_* అని పెట్టాడు. వాడు చిరంజీవి ఫాన్ లెండి.”  <br>
   <br>
 “మళ్ళీ ఇదొక దరిద్రమా? one sec.. *_దరిద్ర_*.. *_నాగ దరిద్ర_* అని పెట్టు”  <br>
   <br>
 “కానీ మా ఆవిడ మూడక్షరాలపేరే పెడదామంటోంది!”  <br>
   <br>
 *_"కుబుస_* అని పెట్టు. సరికొత్త పేరు!”