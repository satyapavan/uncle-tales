---
layout: post
title: కొన్ని నెలల క్రితం, కొత్తగా ఒక
author: sal
image: assets/images/0020.jpg
categories: [telugu]
tags: []
---
కొన్ని నెలల క్రితం, కొత్తగా ఒక పనిమనిషి చేరింది, నాకు పనిమనిషి అన్న పదం పలకడం ఇష్టం ఉండదు, మీకందరికి అర్థం కావటానికి ఇలా రాశా, ఇక ఈ వ్యాసం లో ఈ పదాన్ని ఊయోగించను.  ఈవిడ పేరు గౌసియా. మూడు నాలుగు రోజుల తరువాత, అడిగా అక్కా ఎక్కడ మీ ఇల్లు, ఎంత మంది పిల్లలు, ముగ్గురు అమ్మాయిలు అండి, పెళ్లిళ్లు అయ్యాయా, లేదండి ఇంకా చదువుకుంటున్నారు. OK, ఏo చదువుకుంటున్నారు అని క్యాజుల్ గా అడిగా, పెద్ద అమ్మాయి MSC ఆర్గానిక్ కెమిస్ట్రీ చేసి డిగ్రీ కాలేజ్ లో కాంట్రాక్ట్ లెక్చరర్ గా చేస్తోంది, ఆ అంటూ నోరు తెరిచా, రెండో అమ్మాయి MSC computers మొదటి సంవత్సరo, మూడో అమ్మాయి ఎంబీబీస్ రెండో సంవత్సరం. ఆ అని నోరు వెళ్ల బెట్టా. నర్సింగా అన్నా, కాదు అన్నా mbbs ఏ అంది. నాకు అర్థం కావటం లేదు, ఈవిడ ఏమంటోంది, ఏo మాట్లాడుతోంది. ఈవిడకు ఏo మాట్లాడుతోందో అర్థం అవుతోందా? మళ్ళీ అడిగా, అవే సమాధానాలు, MBBS ఫ్రీ seat ఆ అని అడిగా, అవును అన్నా, ఫ్రీ సీట్ యే, అదేదో బిల్డింగ్ ఫీజ్ అంటా, దానికే తంటాలు పడుతున్నా కట్టడానికి. ఎక్కడ చదువుకున్నారు అమ్మ మీ పిల్లలు అని అడిగా, స్కూల్ గురుంచి, ఇక్కడే మన వీధి బడిలోనే. 10 తరగతి వరకు. లాంగ్ టర్మ్ గట్రా వెళ్లిందా ఎంబీబీస్ అమ్మాయి అని అడిగా, ఏం లేదయ్యా, మాములు కాలేజ్ యే, నాకు ఈ చదువుల గోల ఏం తెలీదయ్యా, ఇప్పుడు ఇప్పుడే కాస్త నోరు తిరుగుతోంది. ఏం చదువుకున్నావు అమ్మా నువ్వు అని అడిగా, అయ్యో మీరు అడగద్దoడి, రెండు లో మానేశా. నాకు కూడికలు, తీసివేతలు కూడా రావు. చాలా కష్టాలు పడ్డాను పిల్లలను ఈ స్థాయికి తీసుకురావటానికి. మీ ఆయన అన్నా, ఆయన అందరి లాగే, ఇంటి విషయాలు ఏo పట్టదు. ఆయన త్రాగుడు, 100 రూపాయలు సంపాదిస్తే 10 రూపాయలు ఇంట్లో ఇవ్వడం కూడా గగనం. ఇప్పుడు ఇప్పుడు కొంచం మారుతున్నడు, పాప డాక్టర్ కోర్స్ చేరిన తరువాత. అప్పుడు స్పృహలోకి వచ్చాడు తన పిల్లలు ఎదో సాధిస్తున్నారు అని. మా పెద్ద అమ్మాయిని ఏడో తరగతి లో చదువు మానిపించేసా, కానీ వాళ్ల టీచర్ ఇంటికి వచ్చి, నన్ను మందలించి, మంచి తెలివి గల అమ్మాయి, చక్కగా చదువుకొంటోంది అని చెప్పి బడికి తీసుకొని వెళ్ళింది. అప్పటికి అర్థం అయ్యింది నాకు, నా పిల్లలు తెలివి గల వాళ్ళు అని, నా పిల్లల చదువులు ఆగ కూడదు అని ఇంకో రెండు ఇల్లులు ఎక్కువ ఒప్పుకోవటం మొదలు పెట్టా. ఇంట్లో సరిగ్గా కరెంట్ కూడా ఉండేది కాదు, మూడు మూడు నెలలు బిల్ కట్టలేక పోయే దాన్ని, పిల్లలు ఆలాగే బుడ్డి దీపాల్లో చదువుకున్నారు. ఇప్పుడు కాస్త పర్వాలేదు, పెద్ద అమ్మాయి కాస్త సంపాదిస్తోంది. ఎలాగో కిందా మీదా పడుతున్నాను అంది. నాకు నోట మాట రాలేదు. ఒక మహిళ, భర్త త్రాగుబోతు, ఇంతగా కష్టపడి పిల్లలనుఁ ఇంతగా వృద్ధిలోకి తెచ్చిందా. లక్షలు, లక్షలు పోస్తుంటే పిల్లలు చడవట్లేదు, నా పిల్లలు వీళ్ళలా సగం చదువుకున్నా చాలు అనుకున్నా.  <br>
   <br>
 అంతే నాకు అర్జంట్ గా వీళ్ళ ముగ్గురిని కలవాలి అనిపించింది. నాకు మీ ముగ్గురు అమ్మాయిలతో మాట్లాడాలి, నాకు పరిచయం చేపియ్యాలి అని అడిగా, అలా మా పిల్లలను చూసినట్లు ఉంటుంది అన్నా. నేను ఆడిగినట్లే ముగ్గురిని తీసుకొని సాయంత్రం వచ్చింది గౌసియా అక్కా. ముగ్గురు వాళ్ళ అమ్మతో పాటు నేల పై కూర్చున్నారు. నా మనస్సు చివుక్కుమంది. ఎంత గానో బ్రతిమాలుకుంటే  గాని, కుర్చీల పై కూర్చో లేదు. గౌసియా అక్క నేల పైనే. నాకు అలవాటే అన్నా, నా పిల్లలు నాలా మిగిలి పోకూడదు అనే నా శ్రమ అంతా. మీలాంటి గొప్ప వాళ్ళ తో పాటు సరిసమానంగా కూర్చున్నారు చూడండి ఇది చాలు, అంది కళ్ళ నీళ్లతో. నేను కాదు, వీళ్లు కాదు, నువ్వు గొప్ప దానివి అక్కా అన్నా.  <br>
   <br>
 మొదటి పది నిమిషాలు ముగ్గరు ముడుచుకు కూర్చున్నారు, తరువాత కొంచం కొంచం మాట్లాడ్డం మొదలు పెట్టారు. తాము పడిన కష్టాలు, పడుతున్న కష్టాలు, ఎలా సీట్లు తెచ్చుకొంది, ఎంతో కొంత స్కాలర్షిప్ లు రావటo, అవి సహాయ పడ్డo. నిజంగా ఇలాంటి వారే పథకాలకు అర్హులు. కానీ 80 శాతం అనర్హులు నోట్లోకి పోతున్నాయి.  <br>
   <br>
 వీళ్లకు ఏదన్నా సహాయం చేద్దాం అని గట్టిగా మనసులో అనుకున్నా. అడిగా, ఎంత అనుకువ గా ఉన్నారో, అంత ఆత్మవిశ్వాసం, ఆత్మాభిమానం మెండుగా ఉన్నాయి. ఏమి అడిగినా, ఆహా వద్దు అనే సమాధానం. నేను, నా అర్ధాంగి అడగంగా, అడగంగా, ఒక two వీలర్ తీపించండి, ముగ్గరo ఊయోగించుకుంటాం, మీకు నెల నెలా ఇస్తాం, మేము లోన్ లో తీసుకోలేము, అనవసరమైన వడ్డీ అన్నారు. Two వీలర్ ఉంటే, కాస్త సౌలభ్యoగా ఉంటుంది, సగం డబ్బులు ఆటో లకు అయిపోతున్నాయి, మా ఏరియా దగ్గర షేర్ ఆటోలు దొరకవు, దొరికే స్టాప్ వరకు నడచి అలిసిపోవటం, సమయం కూడా వ్యర్థo. Two వీలర్ ఉంటే అలిసిపోము, మిగిలిన సమయాన్ని చదువుకునేందుకు ఉపయోగించుకుంటాము అన్నారు.  <br>
   <br>
 Two వీలర్ తీపించా మొత్తం డబ్బులు కట్టి, ఒక తొమ్మిది నెలల్లో నాకు ఒక పైసా వదలకుండా మొత్తం తీర్చేశారు, ఒక పది వేలు ఉంచుకోండి అన్నా వినకుండా. పెద్ద అమ్మాయి ఇద్దరిని డ్రాప్ చేసిన తరువాత తన కాలేజ్ కు వెళ్లి పోతుంది. మళ్ళీ ఇద్దరని పికప్.  <br>
   <br>
 పెద్ద అమ్మాయి JL పోస్టలకు సన్నద్ధం అవుతోంది. రెండో అమ్మాయి software ఫీల్డ్ వైపు వెళ్ళాలి అని.  <br>
   <br>
 చెప్పటం మరిచా ఇప్పుడు పెద్ద అమ్మాయి మా పిల్లలకు హోమ్ ట్యూటర్. ప్రతి రోజు రెండు గంటలు. ఒక రెండు నెలల నుంచి ఉభయులము మాట్లాడుకొని, కొరొనా వలన కాస్త బ్రేక్ తీసుకున్నాం.  <br>
   <br>
 వీళ్ళ స్టోరీ ఈనాడు, ఆంధ్రజ్యోతిల్లో వేపించాలని విలేఖరుల తో మాట్లాడా, ఉద్యోగం వచ్చిన తరువాత   ఇస్తాం, అప్పటి వరకు వద్దని పెద్ద అమ్మాయి సున్నిత తిరస్కారం.  <br>
   <br>
 ఏదో సినిమాలో అమ్మకంటే పెద్ద యోధురాలు ఎవరు ఉండరు అంటాడు హీరో, మనకు తెలియని గౌసియా అక్క లాంటి యోధురాళ్లు ఎందరో.......  <br>
   <br>
 ఒకసారి గౌసియా అక్కతో అన్నా, ఇంకో రెండు సంవత్సరాలు కష్టం మీకు, తరువాత పిల్లలు చూసుకుంటారు మిమ్మల్ని అని, ఏం అన్నా నన్ను పనిలో నుంచి తీసేయ్యాలి అనుకుంటున్నారా, నా ఒంట్లో శక్తి ఉన్నoత వరకు నేను నా పని మానను.  <br>
   <br>
 గౌసియా అక్కను అడిగా, మీ ఆయన మీద కోపం లేదా అని, లేదు అన్నా, పిల్లలకు ఉంది, అయినా వీళ్ళు తమ చదువులు అయిపోయి, పెళ్లిళ్లు చేసుకొని వెళ్లి పోతే తను నేనే కదన్నా, కోపాలు, తాపాలు పెట్టుకుంటే అవుతుందా అని సమాధానం. చిన్న చిన్న వాటికి గొడవలు పడి విడి పోతున్న జంటలకు ఈమె పెద్ద సమాధానం.  <br>
   <br>
 ఒక సారి పెద్ద అమ్మాయి అంది, మా నాన్న తన స్నేహితుల ముందర మా గురుంచి గొప్పగా చెబుతుంటాడు, అక్కడే మొహం ముందరే చెబుతాం, ఇదంతా మా అమ్మ కష్టం అని, ఇంకో విషయం మా పిల్లలకు ముక్కు మీద కోపం.  <br>
   <br>
 women empowerment గురుంచి రాయమన్నారు, నాకు రాయటానికి దీని కంటే మంచి  సబ్జెక్ట్ ఇంకొకటి కనబడలేదు.  <br>
   <br>
   <br>
 🙏🏼